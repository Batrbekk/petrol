{
  "introducing": "Таныстыру",
  "navbar": {
    "aboutCompany": "Компания туралы",
    "social": "Әлеуметтік жауапкершілік",
    "hr": "Кадрлык саясаты",
    "buy": "Сатып алу",
    "contact": "Байланысу"
  },
  "bossBlog": {
    "title": "Басқарма блогы",
    "role": "Бас директор"
  },
  "news": {
    "title": "Жаңалықтар",
    "detail": "Толығырақ"
  },
  "oilWorkerDay": {
    "title": "Мұнайшылар күні ерекше салтанатпен аталып өтті",
    "shortcutTitle": "Мұнайшылар күні",
    "content": [
      "«ТОРҒАЙ-ПЕТРОЛЕУМ» акционерлік қоғамының Келісімшарттық аумағы – «Құмкөл» кен орнында сала қызметкерлерінің төл мейрамы «Қазақстан Республикасының мұнай-газ кешені қызметкерлерінің күні» кәсіби мерекесі ерекше сән-салтанатпен аталып өтті.",
      "Мерекелік шара барысында ең алдымен Компания ардагері, тарихшы Сабырбаев Әлібек Сейтмұратұлының «Қарақұм құрылтайы», «Шекті руының құпия тарихы», «Кете тайпасының көне тарихы» атты кітаптарының тұсаукесер рәсімі өткізілді.",
      "Сала ардагерін 3 бірдей жаңа кітабының тұсаукесерімен құттықтаған Компания басшысы Д. Әбілқайыров тарихшыға ыстық ықыласын білдіріп, қазақы салтпен иығына шапан жапты.",
      "Шара одан әрі кәсіби мерекеге арналған салтанатты кешпен өз жалғасын тапты.",
      "Cалтанатты шарада Дәурен Әбілқайыров кәсіби мерекеге орай сала үздіктеріне мерекелік марапаттарды табыстады. Атап айтқанда, Қазақстан Республикасы Индустрия және инфрақұрылымдық даму министрлігінің «Құрметті құрылысшы» медалімен Күрделі құрылыс бөлімінің бастығы Базарбаев Талғат Жанғазыұлы, Қазақстан Республикасы Энергетика министрлігінің «Мұнай-газ саласының еңбек сіңірген қызметкері» төсбелгісімен мұнай кәсіпшілігі жабдықтарының механигi Панасенко Александр Анатольевич, «Мұнай-газ кешенін дамытуға қосқан үлесі үшін» медалімен суды алдын ала айыру учаскесінің шебері Ожаров Қайрат Әуелбекұлы, мұнай-газ саласындағы кәсіби жетістіктері үшін Қазақстан Республикасының Энергетика министрі Сәтқалиев Алмасадам Майданұлының Алғысымен мұнайды даярлау және айдау учаскесінің операторы Мейрманов Ерболат Ешенұлы, Сыр өңірінің мұнай-газ саласының дамуына қосқан ерекше үлесі үшін Қызылорда облысының әкімі Нәлібаев Нұрлыбек Машбекұлының Алғысымен лаборант Нұртазаева Хадиша Қалдыбайқызы, қабатқа жұмысшы агентін айдау жөніндегі сорап станциясының машинисі Ким Андрей Петрович, жоспарлау және сараптама жөніндегі маман Өтегенова Раушан Қалыбекқызы, ТЖҚ сатып алу ұйымдастыру жөніндегі маман Абдуллаева Дамира Тілешқызы марапатталды.",
      "Сондай-ақ, бірқатар жұмысшыларға еңбектегі жоғары көрсеткіштері, кәсіби шеберлігі және Компанияның дамуына қосқан үлесі үшін «ТОРҒАЙ-ПЕТРОЛЕУМ» акционерлік қоғамының Бас директоры Әбілқайыров Дәурен Тұрғанбайұлының Құрмет Грамотасы тапсырылды.",
      "Салатанатты шарада «ТОРҒАЙ-ПЕТРОЛЕУМ» акционерлік қоғамымен ұзақ жылдар бойы байланыс орнатып, бірге жұмыс жасап келе жатқан мердігер мекемелер де Акционерлік қоғам басшылығының назарынан тыс қалмады. Мәселен, «Бүркіт» Күзет бюросы ЖШС, «Востокнефтегаз – 2050» ЖШС, «СПМК» ЖШС, «Petroleum Technology» ЖШС, «Оңтүстік мұнай сервис» ЖШС, «НефтьТехСервис» ЖШС, «Бастау – S» ЖШС, «Авиценна» ЖШС, «Тұлпар и Компания» ЖШС секілді мердігер мекемелердің жұмысшылары марапат биігінен көрінді.",
      "Мұнайшылар күнімен құттықтауға Дәурен Тұрғанбайұлының арнайы шақыруымен Атырау облысынан келген құрметті қонақтар – «Қазақстан мұнай-газ салалық кәсіптік одағы» қоғамдық бірлестігінің төрайымы Мустафина Елена Евгеньевна мен Бисенов Асқар Зейнешұлы да мерекемен құттықтап, бірқатар жұмысшыларға салалық кәсіптік одақтың марапаттарын тапсырды.",
      "Мерекелік шарада Қызылорда облысының танымал өнерпаздары өнер көрсетіп, ән мен биден шашу шашты."
    ]
  },
  "nauryz": {
    "title": "КОМПАНИЯ ҰЖЫМЫ НАУРЫЗ МЕРЕКЕСІН ТОЙЛАДЫ",
    "content": [
      "Сыр елінде Ұлыстың ұлы күні кең көлемде тойлануда. Қызылорда қаласы мен аймақтың әр аудан-ауылдарында киіз үйлер тігіліп, тұрғындар үшін мерекелік концерттер ұйымдастырылды. Қазақ халқы үшін жыл басы саналатын бұл мейрамнан «ТОРҒАЙ-ПЕТРОЛЕУМ» акционерлік қоғамының ұжымы да қалыс қалған жоқ.",
      "Компания Қызылорда қаласы әкімдігінің алдындағы алаңда ақшаңқан киіз үйін тігіп, 21 наурыз күні кешкілік қала тұрғындары мен кәсіпорын ұжымына ауызашар дастарқанын жайды.",
      "Ал келесі күні қала тұрғындары мен қонақтарына ұлттық тағамдардан дәм ұсынып, мерекелік концерт ұйымдастырды.\n– Биылдан бастап Мемлекет басшысы Қасым-Жомарт Кемелұлының бастамасымен Наурыз мерекесін тойлаудың жаңа форматы Наурызнама тұжырымдамасы қабылданды. 14-23 наурыз аралығындағы мерекелік онкүндіктің әр күні еліміздің мәдени байлығы мен ерекшелігін көрсететін белгілі бір тақырып пен құндылықтарға арналған. Бұл онкүндіктен біздің кәсіпорын да шет қалмайды. Жақсылықтың жаршысы, жаңа жылдың бастауы, қасиетті бабаларымыздың ақ батасы мен өнегелі дәстүрдің көрінісі – әз-Наурыз баршаңызға ырыс, несібе әкелсін! – деді Компания Бас директоры, техника ғылымдарының кандидаты Дәурен Әбілқайыров.",
      "Ұлыстың ұлы күнінде «ТОРҒАЙ-ПЕТРОЛЕУМ» акционерлік қоғамының «Мұнайшылар ауылында» Қызылорда облысы әкімінің бірінші орынбасары Жаналинов Данияр Еренғалиұлы қонақта болып, Компания ұжымын әз Наурызбен құттықтады. Өнерпаздардың өнерін тамашалап, мерекелік дәмнен дәм татты.",
      "Соңында «Наурыз – береке бастауы» атты мерекелік шараға белсене қатысқаны үшін Компания ұжымына облыс әкімдігінің Алғыс хат тапсырды."
    ]
  },
  "workerDay": {
    "title": "«ТОРҒАЙ-ПЕТРОЛЕУМ» ақ ұжымы еңбек күнін атап өтті",
    "shortcutTitle": "Еңбек күні",
    "content": [
      "Биыл елімізде «Еңбек күні» алғашқы рет кең көлемде мерекелене бастады. Осыдан 7 жыл бұрын қыркүйек айының соңғы жексенбісіне бекітілген атаулы күн Қызылорда облысының ғана емес, еліміздің әлеуметтік-экономикалық дамуына өзінің зор үлесін қосып келе жатқан компаниялардың бірі де бірегейі – «ТОРҒАЙ-ПЕТРОЛЕУМ» акционерлік қоғамында жоғары деңгейде аталып өтілді.",
      "Кәсіпорын басшысы Дәурен Әбілқайыров ұжымды аталған мерекемен құттықтап, оның мәні мен маңыздылығына тоқталды.",
      "Еңбек күнi – бұл адамдарды жаңа еңбек шыңдарын бағындыруға ынталандыруға, қолдауға және шабыттандыруға арналған мереке. Сіздерді халқымыздың экономикалық және әлеуметтік саладағы жетістіктеріне арналған «Еңбек күнімен» құттықтаймын. Бұл мереке барша қазақстандықтардың еңбекке деген құрметінің, олардың әрқайсысының өз ісінде кәсіби маман болуға деген ұмтылысының белгісі саналады. Киелі «Құмкөл» деген жерде жүздеген мұнайшылар ерен еңбектің үлгісін көрсетіп келеді. Сондықтан мен өз салаларын алға жетелейтін, кәсібиліктің бағзыдан келе жатқан берік ұстанымдарын бұлжытпай сақтай отырып, жастарға тәлім көрсетіп келе жатқан кәсіби мамандарға ерекше алғысымды білдіремін, – деді ол.",
      "Шара соңында Д. Әбілқайыров кәсіпорынның 1 санатты геологы Асқар Қабдулға Қазақстан Республикасы Еңбек және халықты әлеуметтік қорғау министрі Светлана Жақыпованың Алғысын табыстады. Айта кетейік, жыл сайын Еңбек және халықты әлеуметтік қорғау министрлігі атаулы күн қарсаңында үздік еңбек әулеттері мен өндіріс жұмыскерлерін айқындау үшін «Еңбек жолы» республикалық конкурсын өткізеді. Биыл байқау нәтижесінде «Үздік еңбек әулеті» номинациясын Асқар Қабдулдың Атшыбаевтар әулеті жеңіп алды. Бұл әулетте 10 адам мұнай-газ саласында еңбек етеді, барлығының жиынтық еңбек өтілі 304 жылды құрайды. Есімдері еліміздің «Алтын картасына» және Атырау облысындағы мұнайшылар әулеттердің Құрмет тақтасына енгізілген.",
      "Сондай-ақ, қоғам басшысы Салықтық есеп бөлімінің бастығы Жанат Бодыкова мен Ұңғымаларды ағымдағы және күрделі жөндеу бөлімінің бастығы Марат Сыдыковқа Қызылорда облысының әкімі Н.М. Нәлібаевтың Алғысын табыс етті.",
      "Салтанатты шарадан кейін кәсіпорын ұжымы сенбілік ұйымдастырып, жалпыхалықтық акцияға белсене атсалысты."
    ]
  },
  "bossAwarding": {
    "title": "Бас директорды марапаттау",
    "eventsTitle": "ОБЛЫС ӘКІМІ ТАБИҒИ АПАТ КЕЗІНДЕ ЖӘРДЕМДЕСКЕН КӘСІПОРЫН БАСШЫСЫН МАРАПАТТАДЫ",
    "content": [
      "Қызылорда облысының әкімі Нұрлыбек Нәлібаев «Бірлік. Жасампаздық. Өрлеу» атты кездесу барысында Сыр жұртшылығын және қатысушыларды 1 мамыр – Қазақстан халқының бірлігі мерекесімен құттықтады.",
      "Іс-шараға зиялы қауым өкілдері, Қазақстан халқы Ассамблеясының мүшелері мен облыстық этномәдени бірлестіктердің жетекшілері, меценаттар, үкіметтік емес ұйымдар мен волонтерлер, бұқаралық ақпарат құралдарының өкілдері қатысты.",
      "Аймақ басшысы мемлекетіміздің стратегиялық мақсаты қоғамдағы бірлік пен татулық екеніне тоқталды.",
      "Президентіміз Қасым-Жомарт Кемелұлы Қазақстан халқы Ассамблеясының ХХХІІІ сесиясында «Тасқын кезінде ел бірлігі нығая түсті. Арқадағы ағайынға, Жайықтағы жұртқа бүкіл Қазақстан халқы көмектесуге ұмтылды. Апат аймағында тұратын адамдар барша отандасымыздың шынайы жанашырлығын сезінді» деп атап өтті. Мемлекет басшысының тапсырмасы бойынша Үкімет, квазимемлекеттік компаниялар, кәсіпкерлер, қоғамдық қорлар 140 млрд. теңгеден астам қаржы бөліп, жағдайды қалпына келтіруге қолдау көрсетуде. Мемлекет басшысының бастамасына Сыр жұртшылығы да қолдау білдіріп, су тасқыны болған аймақтарға көмек қолын созды. Республикалық қайырымдылық акциясына облыстың барлық мемлекеттік мекемелерімен қатар, ірі кәсіпорындар мен компаниялар, меценаттар, партия және Қазақстан халқы Ассамблеясының құрылымдары, волонтерлер айрықша үлес қосты. Қызылорда облысынан еліміздің Қостанай, Батыс Қазақстан, Ақтөбе, Атырау, Солтүстік Қазақстан облыстарына 738 адам, 216 арнайы техника жіберіліп, көмек көрсетілуде. Осы ретте, табиғи апат болған өңірлерге жәрдем жасаған барша сырбойылықтарға, халық қалаулыларына, кәсіпкерлерге, төтенше жағдай қызметкерлері мен ерікті жастарға алғысымызды, ерекше ризашылығымызды білдіреміз! – деді Нұрлыбек Машбекұлы.",
      "Жиында Қызылорда облысының Құрметті азаматы, «Құрмет» орденінің иегері Шакизада Әбдікәрімов, облыстық неміс қоғамдық-мәдени орталығының жетекшісі Ирина Шек, «Торғай-Петролеум» АҚ бас директоры Дәурен Әбілқайыров, «Amanat» партиясы жанындағы «Жастар рухы» Жастар қанаты облыстық филиалының төрағасы, волонтер Әсет Баймұрза сөз сөйлеп, жерлестерін бірлік пен ынтымақтың арқасында жасампаз жұмыстарды жалғастыра беруге шақырды.",
      "Қазіргі күні еліміз табиғи апат салдарын жұмыла көтеріп, еңсеруде. Елдегі күрделі жағдайға байланысты Президентіміз арнайы үндеу жолдап, «Осындай қиын-қыстау кезде бір жағадан бас, бір жеңнен қол шығару айрықша маңызды. Бір ел, бір халық болып жұмылып, бұл апатты еңсереміз. Бұл біздің қолымыздан келеді» деген болатын. Мемлекет басшысы халқымыз үшін басты құндылықтардың бірі бірлік пен өзара көмек екенін үнемі айтып, ауызбіршіліктің арқасында ең қиын кезеңдерді еңсергенімізді бірнеше рет атап өтті. ХХ ғасырдың аласапыран тарихы табыстырған біртұтас Қазақстан халқы бүгінде азаматтықтың жоғары үлгісін көрсетіп, өзара көмек қолын созуда. Бұл сәтте көршілес, бауырлас елдер де елімізде орын алған оқиғаға бей-жай қарамай, гуманитарлық қолдауларын жеткізіп жатыр.",
      "Дана халқымыз «Апат айтып келмейді» дейді. Мұндайда ел болып бірігіп, қиындықты еңсеруден асқан бақыт жоқ. Өзіңіз басқарып отырған Сыр өңірінің азаматтары да Сіздің қолдауыңызбен Жайық пен Арқадағы елге көмек қолын созудан қалыс қалған жоқ. «Саусақ бірікпей – ине ілікпейді» демекші, Сыр өңірі мұнайшылары да еліміздің халқымен бірге екенін көрсетуде. Жаңа Өзіңіз атап өткендей, 15-ке жуық ұлт өкілі татулықта еңбек ететін «Торғай-Петролеум» мұнай компаниясы 50 млн теңгеден аса көлемінде және Қызылорда облысының халқымен бірге су апатынан зардап шеккен өңірлерге, атап айтқанда, Ақтөбе, Атырау, Батыс Қазақстан, Қостанай, Солтүстік Қазақстан облыстары мен Құлсары қаласына 10 үлкен жүк көлігімен гуманитарлық көмек берді. Бұдан бөлек, табиғи апаттан зардап шеккен өңірлерде – Құлсары, Атырау, Ақтөбе қаласында тұратын Компания жұмысшыларын жалақысын сақтай отырып, өздерінің тұрғылықты қалаларына ерікті ретінде көмек көрсетуге жіберу туралы шешім қабылданды. Мұқтаж жандарға көмектесу – әрбір әлеуметтік жауапкершілігі басым компанияның басты ұстанымы және елдік парызы деп білемін.",
      "Еліміз соңғы жылдары аса күрделі сынақтардың тағы бір тарихи кезеңін бастан өткеруде. «Бірлік еткен озар, бірлеспеген тозар» дегендей, бірлік пен ынтымақтың арқасында бұл қиындықтың бәрін жеңетінімізге, шынығып, ширап, бұрынғыдан да мықты болып шығатынымызға сенемін. Дана халқымыз: «Қатты жерге қақ тұрар, қайратты ерге бақ тұрар» демекші, осы ретте, ірі мұнай компаниясының өкілі ретінде барлық әріптестерімді, бизнес саласының өкілдерін «бір жағадан бас, бір жеңнен қол шығарып» мемлекетімізге, халқымызға қолдау көрсетуге шақырамын. Ырыстың ынтымаққа бастайтыны, бірлігі жоқтың тірлігі жоқ екендігі сан ғасырдан белгілі. Сондай-ақ, «Бірлігі бар елдің белін ешкім сындырмас», дейді ата-бабамыз. Олай болса, сын сағатында сыр бермей, бауырлас облыстарға көмек қолын соза білген Сыр халқының ынтымақ-бірлігі арта берсін! – деді Компания Бас директоры, техника ғылымдарының кандидаты Дәурен Әбілқайыров.",
      "Жиын соңында аймақ басшысы Н. Нәлібаев сын сағаттарда бірліктің үлгісін көрсеткен кәсіпорын басшысы Дәурен Әбілқайыровты Алғыс хатпен марапаттады."
    ]
  },
  "auyzashar": {
    "title": "Қасиетті айда ауызашар берілді",
    "eventsTitle": "\"ТОРҒАЙ-ПЕТРОЛЕУМ\" 500 АДАМҒА АУЫЗАШАР ҰЙЫМДАСТЫРДЫ",
    "content": [
      "30 жылға жуық тарихы бар «ТОРҒАЙ-ПЕТРОЛЕУМ» акционерлік қоғамының тарихында тұңғыш рет қасиетті Рамазан айында ауыз бекіткен жандарға арналып ауызашар дастарқаны жайылды.",
      "Оған ұжым қызметкерлерінен бөлек, олардың отбасы мүшелері мен мекеме ардагерлері шақырылып, барлығы бір дастарқанда бас қосты.",
      "Баршаңызды қасиетті Рамазан айымен құттықтаймын. Рамазан айы – күллі мұсылман қауымы үшін ерекше мезет. Бұл айдың рухани тұрғыда дамуымыз үшін де пайдасы зор. Себебі, Рамазан кешірімді болуға, қайырымдылық пен игі істер жасауға үндейді. Биыл Компания атынан тұңғыш рет ауызашар дастарқаны жайылып отыр. Бұл бастама жыл сайын жалғасын тауып, дәстүрге айналатын болады. Осы айда жасаған дұға-тілектеріңіз бен ұстаған оразаларыңыз қабыл болсын! – деді шараны ашқан Компанияның Бас директоры Дәурен Әбілқайыров.",
      "Ауызашар дастарқанында Қызылорда қалалық «Айтбай» мешітінің бас имамы Дастан Құрманбаев уағыз айтып, қасиетті Рамазан айының тағылымы мен ғибратына тоқталды.",
      " Қасиетті Рамазан айы халқымызды татулыққа шақыратынын бірлік айы. Айналамызға қайырымдылық танытып, жақсылық жасау Хақ дініміздің ең басты құндылығы. Сондықтан барша кәсіпорын қызметкерлерін ізгілікке, жақсылық жасап жарысуға шақырамын. Айлардың сұлтаны – Ораза айындағы ұстаған оразаларыңыз қабыл, мұраттарыңыз асыл болсын! – деді Дастан Жанасұлы.",
      "Ерекше атап өтерлігі – шараға Арал, Қазалы, Қармақшы аудандары мен Байқоңыр қаласының бас имамдары да қатысты.",
      "Ауызашар соңында мереке ардагерлері бата беріп, елдің амандығы, береке-бірлігі үшін дұға жасалды."
    ]
  },
  "charity": {
    "title": "Су тасқынынан зардап шеккендерге көмек",
    "eventsTitle": "«ТОРҒАЙ-ПЕТРОЛЕУМ» АҚ СУ ТАСҚЫНЫНАН ЗАРДАП ШЕККЕН АЙМАҚТАРҒА 50 МЛН ТЕҢГЕНІҢ ГУМАНИТАРЛЫҚ КӨМЕГІН ЖІБЕРДІ",
    "content": [
      "Еліміздегі күрделі жағдайға байланысты Мемлекет басшысы Үндеу жолдап, «Осындай қиын-қыстау кезде бір жағадан бас, бір жеңнен қол шығару айрықша маңызды. Бір ел, бір халық болып жұмылып, бұл апатты еңсереміз. Бұл біздің қолымыздан келеді» деген болатын. Осыған орай аймақ басшысы Нұрлыбек Нәлібаев су тасқынынан зардап шеккен өңірлерге көмек көрсетуді ұйымдастыруды тапсырды. Қызылордалықтар су тасқыны болған аймақтарға жәрдемдесуге жаппай жұмылуда. Қала және аудан әкімдіктері ұйымдастырған «Күшіміз – бірлікте» акциясына облыстың жанашыр азаматтары мен волонтерлер өз үлесін қосты.",
      "Бүгін аймақтағы ірі мұнай компанияларының бірі – «Торғай Петролеум» акционерлік қоғамы Атырау, Ақтөбе, Қостанай, Батыс және Солтүстік Қазақстан облыстарына 50 млн теңгенің 120 тонна қайырымдылық көмегін жіберді.",
      "Жиырма тонналық 10 жүк көлігі азық-түлік, газ плиталары, қайықтар мен құрал-саймандар, төсек жабдықтары, ыдыс аяқ, гигиеналық заттар мен дәрі-дәрмек тиеп жолға шықты.",
      "Облыстық мәслихат төрағасы, «AMANAT» партиясы облыстық филиалының төрағасы Наурызбай Байқадамов, «Торғай Петролеум» АҚ бас директоры Дәурен Әбілқайыров ізгілік керуеніне сәт сапар, су басқан аймақтардағы ағайындарға Сыр жұртшылығы атынан ізгі тілегін білдірді.",
      "Айта кетейік, гуманитралық көмекті 5 облысқа акционерлік қоғамның қызметкерлері өздері бастап барады."
    ]
  },
  "teamBuilding": {
    "title": "Мұнай компаниялары арасында тимбилдинг ұйымдастырылды",
    "shortcutTitle": "Тимбилдинг",
    "content": [
      "Аймақтағы ірі мұнай-газ кәсіпорындарының бірі «ТОРҒАЙ-ПЕТРОЛЕУМ» акционерлік қоғамы ұжым қызметкерлерінің әлеуметтік жағдайына үнемі көңіл бөліп келеді. Компания басшылығына Дәурен Әбілқайыров келгелі көптеген игілікті іс-шаралар ұйымдастырылып, тағылымды шаралардың ұйытқысы болуда.",
      "Соның бірі – Компанияда тарихында бұрын-соңды болмаған корпоративтік оқыту (тимбилдинг) шарасы.",
      "Алғаш рет ұйымдастырылған шараға Мұнай және газ өндіру цехының 189 жұмысшысына Шымкент қаласындағы «Alma-Tau» және «Тау Самалы» курорттарының аумағында және 56 әкімшілік кеңсе қызметкеріне жұмыс процестерін оңтайландыру бойынша корпоративтік оқыту өткізілді.",
      "Аталған оқыту қорытындысы бойынша Компания қызметінің барлық салаларын жақсарту бойынша ұтымды ұсыныс жасағаны үшін қызметкерлерді көтермелеу мүмкіндігімен «Ми шабуылы» жобасы әзірленді."
    ]
  },
  "agreement": {
    "title": "АКЦИОНЕРЛІК ҚОҒАМДА ЖАҢА ҰЖЫМДЫҚ ШАРТ БЕКІТІЛДІ",
    "content": [
      "«ТОРҒАЙ-ПЕТРОЛЕУМ» акционерлік қоғамында ұжымдағы ахуалдың тұрақтылығын қамтамасыз ету мақсатында алғаш рет жақсартылған шарттармен Ұжымдық шартқа қол қойылды.",
      "Аталған ұжымдық шарттың басты артықшылығы – онда әлеуметтік төлемдердің мөлшері айлық есептік көрсеткішке (АЕК) байланыстырылды. Атап айтқанда, Компания жылына бір рет қызметкерлерге төмендегі әлеуметтік жәрдемақыларды төлеуді жүзеге асырып келеді:",
      "– некеге тұруына байланысты әлеуметтік жәрдемақы – 45 АЕК;",
      "– баланың дүниеге келуіне немесе бала асырап алуына байланысты әлеуеттік жәрдемақы – 35 АЕК;",
      "– қызметкерді жерлеуге арналған әлеуметтік жәрдемақы – 200 АЕК;",
      "– қызметкердің отбасы мүшесін жерлеуге арналған әлеуметтік жәрдемақы (анасы, әкесі, жұбайы-жары, баласы, қызы) – 50 АЕК;",
      "– Қызметкерге зейнеткерлікке шыққан кезде біржолғы төленетін әлеуметтік жәрдемақы – 100 АЕК;",
      "– Жұмыс беруші растайтын құжаттарды (туу туралы куәлік, мүгедектігі туралы анықтама) ұсынған кезде отбасында бала жасынан мүгедек балалары бар Жұмыскерлерге олардың жасына қарамастан жылына бір рет 100 АЕК мөлшерінде материалдық көмек төлеуді жүргізеді;",
      "– қызметкердің 50 жылдық мерейтойлық туған күні – 100 000 теңге;",
      "– қызметкердің 60 жылдық мерейтойлық туған күні – 120 000 теңге;",
      "– Компания жылына бір рет Ауғанстан аумағындағы ұрыс қимылдарының ардагерлері деп танылған қызметкерлерге 125 000 теңге мөлшерінде материалдық көмек төлейді;",
      "– Қоғам жылына бір рет Чернобыль атом электр станциясындағы апат салдарын жоюға қатысушы болып табылатын қызметкерлерге және Чернобыль атом электр станциясындағы апат салдарынан және Семей ядролық полигонындағы ядролық сынақтардың салдарынан зардап шеккен азаматтарға 125 000 теңге мөлшерінде материалдық көмек төлейді.",
      "Бұдан бөлек, Ұжымдық шартқа орай, Компания қызметкерлері жылына 3 рет – Наурыз мейрамы, Мұнайшылар күні және Тәуелсіздік күні мерекесінде бекітілген мқлшерде сыйлықақы алады.",
      "Сондай-ақ, жаңа Ұжымдық шарт бойынша Компанияның жұмыс істемейтін зейнеткерлеріне төлем алғаш рет тіркелді."
    ]
  },
  "buyPage": {
    "title": "Ынтымақтастық",
    "text1": "Өзіңіздің коммерциялық ұсыныстарыңызды",
    "text2": "электрондық мекенжайына немесе Қазақстан Республикасы, Қызылорда қаласы, Шахмардан Есенов көшесі, 1А мекенжайы бойынша орналасқан «Торғай-Петролеум» АҚ кеңсесіне жолдай аласыз. тел: 8 (7242) 23-12-26, 27-81-41, факс: +7 7242 26-13-93."
  },
  "contactPage": {
    "address": "Кызылорда қ ., 120008 Шахмардан Есенов көшесі, 1А"
  },
  "help": {
    "first": {
      "title": "КӘСІПОРЫН ҚАЛА ТҰРҒЫНДАРЫНА ҚАЙЫРЫМДЫЛЫҚ КӨМЕК КӨРСЕТТІ",
      "content": [
        "«Қайырымдылық жасасаң, қайырын өзің көресің» дейді қазақ даналығы. Баршаға белгілі, жоқ-жітікке қарасу, жылағанды жұбату, сүрінгенді сүйеу, мұқтаждардың талған өзегіне талғажау табу – халқымыздың бойында ежелден қалыптасқан қасиет.",
        "Адам бар жерде тұрмыстық түйткілдердің туындамауы мүмкін емес. Ата-бабамыз осындай қысқа жіп күрмеуге келмейтін қысылтаяң шақтарда ауызбіршілікті, адалдықты, ынтымақты ту етіп көтерген. Әсіресе, көптің мәселесін қара бастың қамынан жоғары қойып, қолында барды жомарттықпен өзгемен бөлісе білген.",
        "Осы орайда, Қызылорда облысының ғана емес, еліміздің әлеуметтік-экономикалық дамуына өзінің зор үлесін қосып келе жатқан компаниялардың бірі де бірегейі «ТОРҒАЙ-ПЕТРОЛЕУМ» акционерлік қоғамы Қызылорда қаласындағы халықтың әлеуметтік осал тобына жататын тұрмысы төмен отбасыларға қайырымдылық көмек көрсетіп, азық-түлік қоржындарын таратты.",
        "Аталған қайырымдылық көмекті Компанияның Бас директоры Дәурен Әбілқайыров бастап таратты. Онымен бірге «Amanat» партиясы Қызылорда қалалық филиалы мен қалалық жұмыспен қамту және әлеуметтік бағдарламалар бөлімінің мамандары бірге болды.",
        "Қамқорлыққа зәру жандардың қамқоршысы болып, жылы сөз, жүрек жылуын ұсынып, ізгілік нұрын шашып, демеушілік көрсетіп жүрген Сіздей жомарт жанның еңбегіне табыс, отбасына амандық тілеймін! «Жаңбырменен жер көгерер, алғыспенен ел көгерер» демекші, ел алғысына бөленіп жүре беріңіз! – деп ризашылығын білдірді аталған көмекке ие болған Тасбөгеттік тұрғынның бірі."
      ]
    },
    "second": {
      "title": "«ТОРҒАЙ-ПЕТРОЛЕУМ» АҚ – «АТАМЕКЕН» БАЛАЛАР ҮЙІНІҢ СЕНІМДІ ДОСЫ",
      "content": [
        "Қызылорда облысының ғана емес, еліміздің әлеуметтік-экономикалық дамуына өзінің зор үлесін қосып келе жатқан компаниялардың бірі де бірегейі «ТОРҒАЙ-ПЕТРОЛЕУМ» акционерлік қоғамЫ өзінің қызметінің басынан бастап 2023 жылға дейін қазақстандық және жергілікті мамандарды оқытуға 3,2 млрд. теңгеден астам қаржы бағыттады. Өңірдегі түрлі қайырымдылық шараларына 4 миллиард 476 миллион теңгеден астам қаржы жұмсады. Оның ішінде, кәсіпорын оңалту орталығы, «Атамекен» отбасы үлгісіндегі балалар ауылы, Қарттар үйі, арнайы түзету мектептері, зағип, мүгедек жандардың қоғамдық қорлары, халықтың әлеуметтік осал топтарына жататын отбасыларға жиі көмек көрсетіп келеді. Сонымен қатар, жергілікті спортшылардың түрлі халықаралық байқауларға қатысуына қаржылай қолдау көрсетіп, демеушілік жасады.",
        "Компания, әсіресе, «Атамекен» отбасы үлгісіндегі балалар ауылына ерекше көңіл бөліп, қамқорлық танытып келеді. Аталған балалар ауылында кәсіпорының қамқорлығындағы «Сарыарқа» деп аталатын үйі бар. Онда тұратын балаларға кәсіпорын Жаңа жылдан бастап барлық мерекелерде сыйлықтар тарту етіп, өнерлі балалардың республикалық, халықаралық жарыстарға қатысуына демеуші болып келеді."
      ]
    }
  },
  "hr": {
    "title": "Кәсіподақ қызметі",
    "content": [
      "Мұнай-газ саласы қызметкерлерінің кәсіподақ ұйымы Қызылорда қаласында «ТОРҒАЙ-ПЕТРОЛЕУМ» АҚ қызметкерлерінің кәсіподақ конференциясында құрылды, онда делегаттардың шешімімен қызметкерлердің тәуелсіз, дербес кәсіподақ ұйымы құрылды. Компаниядағы әлеуметтік-еңбек қатынастарын реттейтін негізгі құқықтық құжат «ТОРҒАЙ-ПТРОЛЕУМ» АҚ әкімшілігі мен кәсіподақ төрағасы Аймырзаев Зағиптың (2024 жылы сайланған) еңбек ұжымы арасындағы ұжымдық шарт болып табылады.\nКәсіподақ жұмыс беруші мен қызметкер арасындағы қарым-қатынасты, тұтастай алғанда қызметкердің психологиялық және әлеуметтік тұрақтылығын қамтамасыз етуде ізгі іс жасайды.",
      "Сондай-ақ кәсіпорын жыл сайын қызметкерлерді санаторлық-курорттық емделуге жібереді, медициналық шығыстарға, жерлеуге, бала тууға және қызметкерлердің некесіне, сондай-ақ мүгедек балаларға, кәсіподақ мүшелерінің мерейтойларына қаржылай көмек көрсетеді. Кәсіподақтың барлық мүшелері Наурыз мерекесіне орай сыйлықтар алады, ал қыздар мен әйелдерге 8 наурызда сыйлықтар беріледі. Бұдан басқа, қаражат «Мұнайшылар күні» және «Наурыз» мерекелеріне бөлінеді. Кәсіподақтар күніне орай цех қызметкерлері арасында спорттың бірнеше түрі бойынша спорттық жарыстар ұйымдастырылады. «ТОРҒАЙ-ПЕТРОЛЕУМ» АҚ атынан турнирге қатысатын футбол және волейбол командаларына демеушілік көрсетеді, сондай-ақ қайырымдылық акцияларын ұйымдастырады."
    ]
  },
  "menu": {
    "first": {
      "history": "Тарих",
      "boss": "Басқарма блогы",
      "production": "Өндіріс",
      "achivments": "Компанияның жетістіктері",
      "report": "Компанияның есебі"
    },
    "second": {
      "events": "Іс-шаралар",
      "help": "Демеушілік көмек",
      "hr": "Кәсіподақ қызметі"
    }
  },
  "history": {
    "title": "Компания тарихы",
    "text": "Компания 1995 жылғы 22 тамызда «Құмкөл-Лукойл» жабық үлгідегі акционерлік қоғамы ретінде құрылды.\nҚызмет түрі: АҚ қызметінің негізгі түрлері: мұнай кен орнын жете барлау, әзірлеу және пайдалану, шикізат пен қайта өңдеу өнімдерін тасымалдау және өткізу болып табылады.\nҚорлары: Құмкөл кен орнының жалпы аумағында алынатын мұнай қорлары 89,4 миллион тоннаны құрайды. АҚ игеріп жатқан Құмкөл кен орны аумағынан алынатын мұнай қоры 50,9 миллион тоннаны құрайды; газ - 4,9 млрд. м3."
  },
  "boss": {
    "title": "\"ТОРҒАЙ-ПЕТРОЛЕУМ\" АҚ бас директоры",
    "content": [
      "2002 жылы Уфа Мемлекеттік Мұнай Техникалық Университетін «Мұнай және газ кен орындарын игеру және пайдалану» мамандығы бойынша бітірген. 2012 жылы РФ Башқұртстан Республикасы Ғылым академиясының энергия ресурстарын тасымалдау проблемалары институтын (аспирантура) - техника ғылымдарының кандидаты бітірген. 2024 жылдан бастап EMBA магистрі.",
      "2014-2016 жылдар аралығында «Саутс-Ойл» ЖШС мұнай-газ кен орындарын игеру бөлімінің бастығы болып жұмыс істеді. 2016-2018 жылдар аралығында Геология және жер қойнауын пайдалану комитетінің «ЮЖКАЗНЕДРА» ӨД Алматы қаласының мемлекеттік теңгерім және геологиялық қорлар бөлімінің басшысы болды. 2019-2021 жылдар аралығында мұнай-газ химиясы өнеркәсібі басқармасының бас сарапшысы, ҚР Энергетика министрлігі Газ және мұнай-газ химиясы департаменті газ өндіру, тасымалдау және өңдеу басқармасының басшысы болды. 2021-2022 жылдар аралығында Қазақстан Республикасы Энергетика министрлігінің Газ және мұнай-газ химиясы департаменті директорының орынбасары болды."
    ]
  },
  "production": {
    "title": "Өндіріс",
    "subtitle": "Құмкөл кен орнында",
    "info": {
      "first": {
        "title": "404 жұмысшы",
        "text": "Оның ішінде 321 адам өндірісте жұмыспен қамтылған."
      },
      "second": {
        "title": "225 жұмыс істеп тұрған ұңғымалар",
        "text": "01.09.24 жылғы жағдай бойынша Құмкөл кен орнында 210 және Шығыс Құмкөл кен орнында 15."
      },
      "thirty": {
        "title": "45400 тонна",
        "text": "Компания 01.09.24 ж. жағдай бойынша осынша тонна өндірді."
      }
    },
    "images": {
      "first": {
        "title": "Әкімшілік - тұрмыстық",
        "subtitle": "кешен"
      },
      "second": {
        "title": "Мұнайды дайындау және",
        "subtitle": "айдау учаскесі"
      },
      "three": {
        "title": "Ұңғыма"
      },
      "four": {
        "title": "Мұнайды жылыту пештері"
      }
    }
  },
  "achivments": {
    "title": "Компанияның жетістіктері",
    "subtitle": "Сезімтал басшылық, компания персоналының жоғары біліктілігі және жаңа жабдықтар мұнай-газ саласында биік шындарды бағындыруға мүмкіндік берді",
    "info": {
      "title": "Республикалық награда иегері",
      "text": "2022 жылы кәсіпорын «Экологияға қосқан үлесі үшін» аталымында беделді «ПАРЫЗ» республикалық байқауының жеңімпазы атанды."
    }
  },
  "report": {
    "title": "Компанияның үнемдеу және қосымша кіріс бойынша негізгі қорытындылары"
  }
}